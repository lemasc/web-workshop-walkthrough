# 03 - HTML Basics

## Evolution of Websites

ทุกวันนี้เราใช้เว็บไซต์กันแทบจะตลอดเวลา ไม่ว่าจะเป็นเว็บสำหรับอ่านบทความข่าวสาร เว็บไซต์ Social Media จนไปถึงเว็บไซต์ที่เป็นลักษณะของ Web App นั่นคือสามารถทำงานบางอย่างผ่านเว็บไซต์ได้เลยโดยไม่ต้องโหลดโปรแกรมอะไรทั้งนั้น เทคโนโลยีต่าง ๆ ก้าวหน้าไปไวมาก ๆ

*Canva เป็นตัวอย่างของ Web App ที่เห็นได้ใกล้ตัวที่สุดและทุกคนนึกภาพออก*

![](../screenshots/Pasted%20image%2020241218004530.png)

แต่รู้มั้ยว่าเว็บแรก ๆ บนโลกไม่ได้สวยหรือใช้งานได้มากแบบนี้หรอกนะ นี่คือเว็บไซต์แรก ๆ บนโลกที่เผยแพร่ออกสู่อินเทอร์เน็ต

*(Apple เมื่อ 30 ปีที่แล้ว)*

![](../screenshots/Pasted%20image%2020241218004731.png)

*(Google เมื่อ 25 ปีที่แล้ว)*

![](../screenshots/Pasted%20image%2020241218004803.png)

แม้ในยุคนี้เราจะมองว่ามันเก่าแก่เหลือเกิน แต่เป็นสิ่งที่สำคัญในการฝึกทำ Website ของเราว่าหน้าตามันจะประมาณไหน มันจะเพลน ๆ แบบนั้นแหละ 555555555

## What Websites are behind?

(เป็นแบบ Wrap up มาก ๆ ใครสนใจเพิ่มศึกษาเองได้ตลอดคับ เนื้อหาเรื่องการทำเว็บใน Google เยอะมาก ๆๆๆๆๆๆ)

โครงสร้างของทุกเว็บไซต์ที่ต้องมีประกอบด้วย 3 ส่วนหลัก ๆ ถ้าเทียบกับร่างกายคนจะได้แบบนี้

![](../screenshots/Pasted%20image%2020241218005538.png)

- **HTML (Hyper Text Markup Language)** เป็น **โครงกระดูก** สำหรับเว็บที่บอกว่ามีองค์ประกอบอะไรบนหน้าเว็บ
- **CSS (Cascading Style Sheets)** เป็น **สกิน** ที่สำหรับตกแต่งเว็บและจัดองค์ประกอบให้สวยงาม
- **JS (JavaScript)** เป็น **ระบบประสาท** ที่ใช้กำหนดการทำงานของเว็บไซต์ ใส่ลูกเล่น หรือตอบสนองต่ออะไรบางอย่าง

> JavaScript ไม่ใช่ Java ถึงมันจะมีคำว่า Java คือมันไม่เหมือนกันซักนิด เวลาคนถามหรือฟังละเข้าใจผิดก็สู้ ๆ

สำหรับการเริ่มต้นบทนี้ เราจะทำความรู้จักกับภาษา HTML อย่างง่าย ๆ แล้วค่อย ๆ เติม CSS ในข้อหลัง ๆ และ JS ให้บทต่อ ๆ ไป

## The very basic structure of HTML

ในการเขียนภาษา HTML เราสามารถสร้างไฟล์นามสกุล `.html` ได้เลย (ทำใน VS Code ได้)

เราจะมีโครงสร้างพื้นฐานที่เป็นหลักสำคัญของทุกเว็บบนโลก ดังนี้

![](../screenshots/Pasted%20image%2020241218011305.png)

> [!NOTE]
> 
> **แต่ละบล็อคที่เห็นจะขอเรียกว่า Tag**
> 
> Tag จะต้องมีการ **เปิด** เช่น `<html>` และส่วนมากจะต้อง **ปิดด้วยเครื่องหมาย /**  เช่น `</html>` 

ไล่โครงสร้างทีละบรรทัดได้ดังนี้

- (Line 1) `<!DOCTYPE html>` เป็นการประกาศว่าไฟล์นี้เป็นภาษา HTML **ต้องไว้บรรทัดบนสุดเสมอ**
- (Line 2) `<html>` Open Tag HTML ใช้ครอบทุกอย่างข้างใน
	- (Line 3) `<head>` Open Tag Head ใช้ระบุ **ส่วนหัว** ของเว็บไซต์ ซึ่งบอกให้ Web Browser รู้ว่าต้องอ่านเว็บนี้ยังไง **ไม่แสดงผลใน Output**
		- (Line 4) `<meta charset="UTF-8">` ระบุ Encoding เนื้อหาการแสดงผลในเว็บไซต์เป็น Unicode (UTF-8) เพื่อให้รองรับกับทุกภาษา
		- (Line 5) `<title>Web Title</title>` ระบุ **ชื่อเว็บไซต์** ที่จะแสดงผลบน Tab ของ Browser สามารถเปลี่ยนเป็นอะไรก็ได้ 
	- (Line 6) `</head>` Close Tag Head
	- (Line 7) `<body>` Open Tag Body ใช้ระบุ **ส่วนตัว (การแสดงผล) ของเว็บไซต์**
		- (Line 8) `Web Body` เป็นข้อความธรรมดาหรือ Tag อื่นย่อย ๆ ที่อยากให้แสดง
	- (Line 9) `</body>` Close Tag Body
- (Line 10) `</html>` Close Tag HTML

ในการเปิดเว็บไซต์ ง่ายที่สุดคือหาว่าไฟล์นี้อยู่ตรงไหนบนเครื่อง จากนั้นกด Double Click สองทีมันก็จะเปิดบน Browser และ

![](../screenshots/Pasted%20image%2020241218012434.png)

![](../screenshots/Pasted%20image%2020241218012715.png)

## Learn HTML Tags

Tags ถือเป็นหัวใจสำคัญมาก ๆ ในการเขียน HTML

ณ ตอนนี้จะสังเกตเห็นว่า เรามีแค่ข้อความโง่ ๆ ธรรมดาอยู่บนจอ ไม่เฟี้ยวเลย เรามาทำตัวหนา ๆ ใหญ่ ๆ ดีกว่า

ให้ลองเปลี่ยนใน Body Tag เป็นด้านล่างนี้

![](../screenshots/Pasted%20image%2020241218013010.png)

*ฝั่งซ้ายคือ Before ฝั่งขวาคือ After*

เสร็จแล้วลองเปิดไฟล์ใหม่อีกครั้ง

![](../screenshots/Pasted%20image%2020241218013039.png)

ได้ตัวอักษรที่ใหญ่ขึ้นละ เก่งจัง

Tag `<h1>` เป็นตระกูล **Heading Tags** ซึ่งใช้แสดง **หัวข้อ** ภายในเว็บไซต์ ซึ่งเรามีให้เล่นตั้งแต่ **h1** - **h6** เลยทีเดียว

![](../screenshots/Pasted%20image%2020241218013251.png)

https://www.w3schools.com/html/html_headings.asp

> เนื่องจากจุดประสงค์เดิมทีของ Website ใช้แสดงเนื้อหา เช่น บทความหรือข่าวอะไรงี้ บริบทของการตั้งชื่อ Tag มันเลยเป็นแนว ๆ นี้ซะเยอะ

ถ้าเราอยากให้ h1 อยู่ตรงกลาง เราสามารถใช้ tag `<center>` ได้

![](../screenshots/Pasted%20image%2020241218013404.png)

![](../screenshots/Pasted%20image%2020241218013427.png)

> [!WARNING]
> 
> จริง ๆ แล้ว tag `<center>` เป็น tag ที่ไม่แนะนำให้ใช้แล้วในสมัยนี้ (deprecated) เนื่องจากเค้ามองว่า **การจัดตำแหน่งเป็นหน้าที่ของ CSS** จึงควรใช้ CSS ในการเขียน อย่างไรก็ตามสำหรับพื้นฐานง่าย ๆ เราใช้อันนี้ไปก่อนก็ได้ไม่เป็นไรค้าบ แต่ถ้าได้เรียนแล้วก็ควรใช้ CSS น้า

## What's next?

ยินดีด้วย เขียน HTML อย่างง่าย ๆ เป็นแล้ว! มันยังมี Tag อีกเป็นร้อยที่เราสามารถหยิบมาใช้ได้ เราสามารถลองศึกษาเองได้จาก Google เลย แนะนำเว็บ w3schools เพราะอ่านง่ายดี จะแปะโพยสำหรับทำโจทย์ข้อแรก ๆ ให้

- https://www.w3schools.com/html/html_elements.asp
- `<img>` แสดง Image : https://www.w3schools.com/html/html_images.asp
- `<a>` เชื่อม Link ไปยังเว็บภายนอก : https://www.w3schools.com/html/html_links.asp


ในเว็บ w3schools มีวิธีตกแต่งด้วย CSS แถมมาหน่อยเหมือนกัน ถ้าจับทางออกก็ลองเล่นได้เลยคับ สู้ ๆ !

